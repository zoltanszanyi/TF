# TeammateFinder
Az általam elkészített alkalmazás arra szolgál, hogy segítséget nyújtson a League of Legends című játék felhasználói számára.  Az alkalmazás elkészítése során a legfontosabb cél,
hogy egyszerű és könnyen kezelhető, illetve értelmezhető legyen. Mivel a játék nem ad számunkra lehetőséget arra, hogy részletes szűrések alapján új barátokra tudjunk szert tenni. 
Pont ezért úgy gondoltam, hogy ennek az alkalmazásnak az elkészítésével valamit hozzá tudok adni a játékhoz. Ennek köszönhetően az alkalmazás fejlesztése közben sosem fogyott el 
az inspirációm, mert tudtam, hogy valami olyat hozok létre, amire szükség van. 
Az alkalmazás leginkább két dologra ad lehetőséget:
•	csapattársakat tudunk találni
•	más emberek is meg tudnak találni minket
Az első lehetőség tehát, hogy csapattársakra tehetünk szert a webalkalmazás használatával. Ehhez nem kell mást tennünk, minthogy regisztrálunk és használjuk az alkalmazást. 
Nagyon egyszerűen különböző beállítások alapján az alkalmazás kilistázza nekünk azokat a felhasználókat, akik számunkra megfelelőek. Ezután nincs más teendőnk, mint a játékban 
felvenni velük a kapcsolatot. Ezt játékon belül van lehetőségünk megtenni, csak a játékosok felhasználónevére van szükségünk. Mivel az alkalmazás a játékosok felhasználónevét 
is kilistázza számunkra, így onnan könnyedén, akár ki is másolhatjuk. A játékban a „barátok hozzáadása” fül alatt tudunk barát kérelmeket küldeni, ide be kell másolnunk a 
felhasználónevet és a „barát hozzáadás” gombra kattintva már sikeresen el is küldtük a barátkérelmet.
A második lehetőségünk, hogy nem mi keresünk csapattársakat, hanem arra várunk, hogy ők találjanak meg minket. Ehhez arra van szükségünk, hogy beállítsuk a saját profilunkat 
az alkalmazáson belül. Ezáltal bekerülünk az adatbázisba, így minden felhasználó számára elérhetőek leszünk, és ha valakinek megtetszik a profilunk akkor a játékon belül már 
fel is veheti velünk a kapcsolatot. A felhasználónevünk alapján küldd nekünk egy barát kérelmet. A kérelmet lehetőségünk van elfogadni, elutasítani vagy akár figyelmen kívül 
hagyni. 
